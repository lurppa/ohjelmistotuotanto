# Retrospektiivi

[Start, Stop, Continue, More of, Less of Wheel](https://retrospectivewiki.org/index.php?title=Start,_Stop,_Continue,_More_of,_Less_of_Wheel)
ja [Glad, Sad, Mad](https://retrospectivewiki.org/index.php?title=Glad,_Sad,_Mad)
ovat sprintin lopuksi tiimin kesken käytäviä retrospektiiviteknikoita.

Näistä ensimmäinen on ajallisesti lyhyempi. Siinä jaetaan ympyrä viiteen sektoriin, aihealueittain "start", "stop" jne. tekniikan nimen osien mukaan. Tämän jälkeen tiimi etsii huomioita sprintistä näille sektoreille ja käy tämän jälkeen niistä yhteisesti keskustelua.

Toinen taas on ajallisesti pidempi. Siinä tiimiläiset kirjoittavat paperilapuille huomioita sprintistä, ja vievät kirjoittamansa laput taululle selittäen samalla niiden sisällön. Laput jaetaan taululla 3 eri aiheeseen, "glad, sad ja mad", ja toisiaan lähellä olevat huomiot siirretään vierekkäin. Tämän jälkeen tiimiläiset äänestävät noin 5 huomiota joista he haluaisivat keskustella lisää. Lopuksi äänestyksen voittaneista huomioista käydään keskustelua.

Kummassakin retrospektiivitekniikassa siis yritetään kartoittaa, mitkä asiat vaikuttavat tiimin työskentelyyn positiivisesti, ja mihin asioihin pitäisi puuttua jotta sitä voitaisiin edistää.

